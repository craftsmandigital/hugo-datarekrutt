---
title: "Fisking"
date: 2019-02-19T12:34:40+01:00
draft: false
weight: 50
---
## Fisking

Den trusselen på internett som er vanskeligst å sikre seg mot, er rett og slett svindel.

- En blir lurt ved at noe utgir seg for å være noe annet en det er. Eks. du får en e-post som utgir seg for å være fra nettbanken din. I e-posten står det at du må sende tilbake sensitive data om deg selv, slik at de får ordnet noe som er «galt» med kontoen din.
- Denne type data kriminalitet blir kalt for «fisking» eller «phishing» på engelsk. Det er rett og slett fisking etter informasjon. Her er en side som beskriver definisjonen på phishing: https://nettvett.no/phishing/
- Fisking kan ramme deg på mange måter. Det mest vanlige er at du får e-post. Det kan også komme via:
  - Sosiale medier (Facebook etc.)
  - Tekstmelding
  - Du får en telefon fra for eksempel «Microsoft» som ber deg om passord. Etc.
  - Vanlig post
  - Mannen i gata
- Virus apper og spamfilter greier å luke ut noe av de useriøse e-postene, men det dukker stadig opp nye ting, så det gjelds å være skeptisk til all informasjon som ber deg om personlige opplysninger.
- Enkle forhåndsregler for å unngå å bli lurt
  - Vær skeptisk til all e-post du ikke kjenner opphavet til. (det er ikke farlig å åpne e-post fra en ukjent avsender, men trykk aldri på linker eller knapper inne i eposten. Dette kan føre til at din enhet blir infisert med ondsinnede apper)
  - Dersom du får en e-post i fra for eksempel banken din, så sjekk e-post adressen nøye. Det kan være fisking. Her er et eksempel på fisking. Prøv å gjett hva som er svindel:

      1. kundeservice@nordea.no
      2. kundeservice@nordeaa.no
      3. halifax3442@hackland.nl
  - E-post nr. 2 og 3 er svindel. Det er ikke alltid lett å oppdage, spesielt adresse nr. 2. Som oftest har ikke e-post adressen noe med selskapet å gjøre i det heletatt, slik som eksempel nr. 3. Det er som regel innholdet med logoer og det hele som er en tro kopi av det som selskapet sender ut.
- Her er en rekke eksempler på fisking. Fisking er lettest å forstå ut i fra eksempler: 
https://www.dinside.no/okonomi/er-e-posten-ekte-eller-phishing/61235475