---
title: "Tyveri sikkring av din enhet"
date: 2019-02-19T12:34:40+01:00
draft: false
weight: 20
---

## Vær føre var i tilfellet din enhet forsvinner, eller den blir stjålet.


Vi bruker i dag enhetene våre til stadig flere ting. Det er ikke lenge til vi alle benytter smarttelefonen som lommebok. Da sier det seg selv at vi bør passe nøye på enhetene våre, akkurat som vi passer godt på lommeboka.

Hva vil skje dersom enheten vår kommer i fremmede hender. Da kan kanskje vedkommende få tilgang til en rekke ting på enheten slik som e-post, meldinger, lommebok aktige apper slik som «vips». Ja en kan bare tenke seg.

Heldigvis finnes det en enkel regel for å unngå for at fremmede får tilgang. Det er en sperre for å komme inn på enheten i form av:
- Passord
- PIN-kode
- Låse mønster
- Fingeravtrykkleser
- Ansiktsgjenkjenning

Mange av oss benytter enhetene veldig ofte og synes det er et slit å hele tiden måtte «logge» seg inn. Her finnes det også løsninger. De er ikke like sikre som å ha en sperre, men et bra kompromiss.

På de enhetene som har GPS kan en si at når du er hjemme så trenger du ikke å logge deg inn. Straks enheten blir bragt noen meter fra bostedet ditt, så vil låseskjermen dukke opp igjen.

På Android enheter heter denne funksjonen «Smart Lock». Her er en beskrivelse hvordan man setter dette opp på Android: https://www.dinside.no/mobil/las-telefonen-smartere-med-smart-lock/61023733

Dersom enheten din forsvinner, så finnes det muligheter for å spore den. Via Google finnes disse mulighetene:

- Legge igjen en melding, tlf.nr. på låseskjermen, slik at den som finner din enhet har muligheten til å nå deg
- Se på google maps kartet hvor enheten befinner seg
- Ringe enheten, slik at den gir fra seg lyd (dette vil også fungere selv om enheten er på lydløs)
- Slette alle data på enheten.

Du kan gå inn på din Google konto og velge «Finn min telefon», eller via denne lenken: 
https://myaccount.google.com/find-your-phone?continue=https%3A%2F%2Fmyaccount.google.com%2F

Her er mer informasjon om hvordan du kan spore forskjellige typer enheter
http://www.vg.no/annonsorinnhold/smart/komplett/87-dette-gjor-du-om-du-har-mistet-mobilen

Her er er en side som beskriver hvordan du kan gå frem hvis du mister PC’en din: https://www.dinside.no/data/slik-finner-du-igjen-pc-en-hvis-du-mister-den/68624093